<h1 class="hidden">Dječak se igra sa svojim ljubimcem</h1>
<p>
    Salonitanska skulptura dječaka sa svojim ljubimcem prikaz je jednog od omiljenih motiva
helenističke umjetnosti uglavnom poznatih prema primjerima rimskih kopija. Osobiti interes za ove motive
helenističke umjetnosti javlja se ponovno u rimskom vremenu i to u flavijevskom i kasnijem antoninskom periodu. Mramorna
skulptura vjerojatno je, s obzirom na kontekst nalaza, bila votivni dar u Jupiterovom hramu. Stilske osobine
umjetničkih detalja na dječakovoj glavi, kao uparane zjenice u očima, poznate su novine primijenjene već od
Hadrijanova doba ili oblikovanje kose svrdlom, koje se javlja od razdoblja Antonina, doprinose datiranju
skulpture.
</p>
<p>
    Osim toga, mramorni kip dječaka pronađen je zajedno s kasetiranim pločama stropa hrama s
    motivom rombova
    ukrašenih akantovim listovima koje se datiraju u kraj 2. stoljeća.
</p>