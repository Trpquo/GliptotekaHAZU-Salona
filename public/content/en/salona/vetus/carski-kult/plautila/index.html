<h1 class="hiddden">Portret carice Plautile (?)</h1>

<p>
    Fulvia Plautilla ili Plautilla (oko 185. / oko 188/189. – 211.) bila je supruga rimskog cara Karakale, njezina drugog rođaka po ocu. 
</p>
<p>
    Rođena je i odrasla u Rimu, a pripadala je rodu Fulvia koja je bila plebejskog podrijetla iz Tusculuma u Italiji i bila je aktivna u politici od Rimske Republike. 
</p>
<p>
    Njezin otac je bio Gaj Fulvije Plautijan, zapovjednik pretorijanske garde, konzul, prvi rođak po ocu i bliski saveznik rimskog cara Lucija Septimija Severa (oca Karakale). Sever i Plautijan dogovorili su brak Plautille i Karakale. Prisilni brak pokazao se vrlo nesretnim, Karakala je prezirao Plautillu i na kraju ju prognao na Siciliju i Lipare. Pretpostavlja se da je nakon smrti Septimija Severa 211. godine po naredbi Karakale zadavljena i da je on naredio da se izbriše svaka uspomena na nju (<em>damnatio memoriae</em>).
</p>
<p class="desc">
    Portret carice (Plautila?), sadreni odljev, v. 0,26 m, inv. br. A-35, prvo desetljeće 3. stoljeća, Seversko doba, smještaj originala: Arheološki muzej u Zagrebu (inv. br. 77
</p>
<p>
    Ženski portret, poznat kao „Salonitanka ili Solinjanka“ mladenački je prikaz carice Plautile? 
</p>
<p>
    Portret je modeliran s izrazitom mekoćom i profinjenošću te savršenom preciznošću u detaljima. Frizura joj je podijeljena u dvanaest segmenata Melonen tipa, koji su na zatiljku sakupljeni i isprepleteni u punđu. Prikazana je idealizirano i dostojanstveno, što naglašava njenu sigurnost, ljepotu i ponos. Prema ostacima i tragovima boje na originalu vidljivo je da je skulptura imala izniman koloristički dojami djelo je iznimne umjetničke kvalitete portretistike severskog razdoblja. 
</p>
<p class="desc">
    Portret carice (Plautila?), sadreni odljevv. 0,23 m, inv. br.  A-27, početak 3. stoljeća, Seversko doba. smještaj originala: Arheološki muzej u Zagrebu (inv. br. 76)
</p>