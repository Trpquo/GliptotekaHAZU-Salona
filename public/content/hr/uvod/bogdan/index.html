<h1 class="hidden">Hommage velikom redatelju i ljubitelju salonitanske baštine Bogdanu Žižiću prikazivanjem njegovih filmova posvećenih Saloni: </h1>
<style>
    .bio em {
        color: var(--accent-color2);
    }
</style>
<h2>
    Bogdan Žižić,<br> 
    <small>hrvatski filmski i televizijski redatelj i scenarist (Solin, 8. XI. 1934 – Zagreb, 29. IV. 2021)</small>
</h2>
<p class="bio"> 
Diplomirao je 1957. na Pravnom fakultetu u Zagrebu. Radio je u Zagreb filmu kao dramaturg 1960–64. te direktor 1984–90. Od 1964. bavi se filmskom režijom, istaknuvši se kao jedan od vodećih, međunarodno nagrađivanih hrvatskih redatelja kratkometražnih filmova – igranih, s elementima nadrealizma (<em>Madeleine, mon amour!</em>, 1971; <em>Šala</em>, 1973; <em>Posljednja utrka</em>, 1975) i dokumentarnih, u kojima se mogu prepoznati dva važnija tematska interesa: novija hrvatska povijest i osobna svjedočenja (<em>Jasenovac</em>, 1966; <em>Goli otok</em>, 1994; <em>Damnatio memoriae ili udar na sjećanje</em>, 2000; <em>Jedna vukovarska priča</em>, 2002; <em>Vlado Gotovac – moj slučaj</em>, 2008; <em>Jasenovački memento</em>, 2016) te likovna umjetnost i život umjetnika (<em>Ekspresionizam u hrvatskom slikarstvu</em>, 1985; <em>Emanuel Vidović</em>, 1989; <em>Celestin Medović</em>, 1991; <em>Alfred Pal</em>, 1993; <em>Vlaho Bukovac</em>, 1994; <em>Dragi Vincent</em>, 2006; <em>Leo Junek – slikar s dvije domovine</em>, 2009; <em>Miroslav Kraljević</em>, 2014). Najveće domete je pritom postigao u filmovima bez dijaloga ili popratne naracije, i igranima (<em>Putovanje</em>, 1972; <em>Presa</em>, 1981., nagrada žirija na festivalu u Oberhausenu) i dokumentarnima (<em>Pohvala ruci</em>, 1968; <em>Jutro čistog tijela</em>, 1969; <em>Gastarbeiter (Dragutin Trumbetaš)</em>, 1977; <em>Sajmište</em>, 1982; <em>Jedan život</em>, 1985). Cjelovečernjim igranim filmovima <em>Kuća</em> (1975) i <em>Ne naginji se van</em> (1977), oba nagrađenima Velikom Zlatnom arenom na festivalu igranog filma u Puli, afirmirao se kao vodeći predstavnik struje društvenokritičkoga filma u hrvatskom filmu 1970-ih; istomu tematskom krugu pripadaju i filmovi <em>Daj što daš</em> (1979) te <em>Rani snijeg u Münchenu</em> (1984), njegov najuspjeliji igrani film, zaokupljen generacijskim jazom u obitelji emigranata u Njemačkoj. Slabije prihvaćen igrani film <em>Cijena života</em> (1994) tematski je povezan s Domovinskim ratom. Za televiziju je realizirao igrane filmove <em>Kvartet</em> (1997., prema Milanu Begoviću) i <em>Kuća duhova</em> (1998., prema Ksaveru Šandoru Gjalskom) te mnogobrojne dokumentarne filmove o kulturnoj povijesti, napose splitskoj i dalmatinskoj (<em>Po ruševinama Salone</em>, I–II, 2004; <em>Palača sunca</em>, 2005; <em>Josip Slade, graditelj</em>, 2007; <em>Druga Venecija</em>, 2010; <em>Stoljeće kinematografije u Splitu</em>, 2011; <em>Cetinom do Trilja</em>, 2011; <em>Ejnar Dyggve – građanin Solina</em>, 2016). Objavio je memoarsku knjigu <em>Pješčana ura</em> (2009), kao i knjige o Alfredu Palu (<em>Gorući grm</em>, 2011) te Josipu Karamanu (<em>Josip Bepo Karaman i Split njegova doba</em>, 2012). Dobitnik je Nagrade »Vladimir Nazor« za životno djelo (2008). Ostali važniji dokumentarni filmovi: <em>Poplava</em> (1964), <em>Otkopčati dugme</em> (1968), <em>Ivana</em> (1981).
</p>
<p><cite>Žižić, Bogdan. <a href="http://www.enciklopedija.hr/Natuknica.aspx?ID=67795">Hrvatska enciklopedija, mrežno izdanje</a>. Leksikografski zavod Miroslav Krleža, 2021. Pristupljeno 3. 6. 2021.</cite></p>

<figure>
    <figcaption>
        <h4>Po ruševinama stare Salone I, II (2004.)</h4>
    </figcaption>

    
    <iframe width="560" height="315" src="https://www.youtube-nocookie.com/embed/GtAReyz0GoA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
    <br>
    <iframe width="560" height="315" src="https://www.youtube-nocookie.com/embed/Tyt9BDEuqYU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</figure>