<h1 class="hidden">Urbs occidentalis</h1>
<p>
    U vrijeme cara Marka Aurelija (170.), pod prvim pritiskom barbara na granice Rimskog Carstva, prostrani suburbiji sa zapadne i istočne strane prvobitne gradske jezgre zaštićuju se podizanjem novih gradskih zidina u koje je uklopljen monumentalni amfiteatar. Tu je otkriven dio antičke ceste prema Trogiru popločen velikim kamenim pločama čiji je znatan dio ostao unutar <em>Urbs occidentalis</em>. S južne strane zatečeni su temeljni ostaci masivnih zidova grobnih parcela (murazzo) zapadne nekropole, koja se pružala uz cestu. Zid <em>murazza</em> korišten je pri gradnji gradskih vrata (<em>Porta occidentalis</em>) na koji je prislonjen sjeverni potez gradskih bedema.
</p>