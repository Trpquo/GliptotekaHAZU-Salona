<h1 class="hidden">Portret carice Livije (?)</h1>

<p>
    Livia Drusilla (59./58. pr. Kr. – 29. n.e. ) bila je žena cara Augusta koji je posvojio njenog sina Tiberija. Nakon Augustove smrti, željela je zadržati utjecaj, te se smatra se da ga je ubila, željeći osigurati svom sinu Tiberiju vlast. Navodno, je otrovom premazala smokve koje je August želio ubrati u svom vrtu. Htjela je biti suvladarica svome sinu Tiberiju i postati samostalna vladarica kontrolirajući sve njegove političke aktivnost. Klaudije je 42. godine deificirao Liviju i se od tada štuje kao božanska Livija i za njezin kult zaduženi su posebni svećenici.
</p>
<p>
    Ženski portret klasičnih karakteristika, ima vrlo pravilne crte lica i prikazan je idealizirano. Kosa joj je počešljana s razdjeljkom na sredini, a valoviti pramenovi s dubokim kanalima straga su svezani u punđu. Bez obzira na idealizirane crte lica razabiru se sličnosti u pojedinim detaljima njezine fizionomije u analogiji s poznatim prikazima Livije. U donjem dijelu glava ima konični oblik nasada koji je karakterističan za carsku skulpturu.
</p> 
<p>
    Portret je izniman rad s precizno izrađenim detaljima i cizeliran što potvrđuje visoku kvalitetu produkcije. 
</p>
<p>
    Ova je skulptura, pronađena u Saloni između 1820. i 1825. godine kod crkvice sv. Dujma, jugozapadno od Manastirina zajedno sa muškom nagom figurom cara (?). 
</p>
<p>
    Glava carice u donjem je dijelu pripasana i klesana u Beču pod vodstvom arheologa A. Conzea te je bila znatno otklesana kako bi se prilagodila rupa i nasad, što je bila pogrešna pretpostavka te je glava bila umetnuta u nasad muškog tijela cara. 
</p>
<hr>
<p class="desc">Sadreni odljev, materijal originala: mramor, v. 0,38, d. 0,225, š. 0,21 m, inv. br: A-8369, prva desetljeća 1. stoljeća, Klaudijevsko doba</p>
