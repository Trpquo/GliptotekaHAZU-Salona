<h1 class="hidden">I. Kršnjavi: Apollo u zagrebačkom narodnom muzeju</h1>

<cite style="font-family: var(--alternate-font-family)">
    (izvadci iz članka Rad Jugoslavenske akademije znanosti i umjetnosti, Svezak Knj. 55, 1881., 207 – 219.)
</cite>

<p>
    Ovaj kip nađen je u komadih u Spljetu, a glava pako u Solinu. Žalibože nije nam usčuvan ni točan opis nalazišta, ni
    točan popis broja i veličine pojedinih komada. Kupljen za naš muzej ležao je ovdje njeko vrijeme u komadih, a onda
    poslan u Beč, gdje ga je popravio kipar König.
</p>
<hr>
<p>
    Kao što dakle prispodaba mjera probudi u nas sumnju, da li nije gornja čest tijela sa manjega kipa samo pripojena:
    tako će nam mjera i anatomično nemoguć oblik noge razlogom biti, da ćemo posumnjati, nijeli i tu u jedno složeno
    raznolikih komada u neskladnu cjelinu.
</p>
<hr>
<p>
    Osim glave raspada se kip u tri komada. Svaki tih komada nosi posebno obilježje: najgornji kabanicu, srednji
    arhaistične vitice, a najdonji lovor- lišće na panju.
    Neslažu se mjere, neslažu se ota obilježja neslaže se način muskulature, neslaže se ni mramor najdonjeg komada
    sa gornjimi, kraj toga su pojedine česti toliko dobro rađene da nemožemo pomisliti na neznanje kiparevo, već
    moramo izrečenu sumnju podići do tvrdnje, da je to iz više kipova skrpan kip.
</p>
<hr>
<p>
    Koliko je kipar krpao (op. König) i mijenjao na priposlanih komadih, neda se žalibože više razabrati.
</p>
<hr>
<p>
    Po tom što do sada rekosmo mnijemo dakle, da se kip našega Apollona sastoji od četiri komada i to iz jedne ženske
    glave, jednoga komada od kipa po svojoj prilici Hermesova, i od dva raznolika kipa, koji su možda oba prikazivala
    Apollona što međutim ne smatramo za sigurno, jer je isto tako moguće da su to komadi kakovoga epheba ili pače
    portretne statue, koje su se u kasnije rimsko doba na način i na atributi bogova izradjivale.
</p>
<hr>
<p>
    Naša figura stoji posve nejasno, kret noguh i počivanje tijela na noguh nije u tijelu izražen, kako bi to po položaju
    nogu trebalo biti.
</p>
<hr>
<p>
    Nije dakle nikakovo čudo niti nemogućnost, da se iz komada četiri rimska kipa dade izraditi i sastaviti jedan,
    osobito kad se pri tomu ne gleda na neskladnosti i pogreške kakove su u našem kipu.
</p>
<hr>
<p>
    Da kao za glavu znademo i za ostale česti, da nisu zajedno nađene, odgovor bi nam bio jednostavniji i više
    vjerovatan, a taj bi gasio: da je naš kip sastavljen istom u novije doba od komada četiri raznolikih kipova.
</p>

<blockquote>
    Ovo je nuždno da se izrekne, da nas ne bi tko pretekao, pa pomislio, da smo o tomu šutili s neznanja.
    <cite>I. Kršnjavi</cite>
</blockquote>
<p style="font-family: var(--alternate-font-family); margin-top: 2rem;">
    Kip je izložen u Arheološkom muzeju u Zagrebu gdje je stradao tijekom potresa u ožujku 2020. godine te se pri tome
    raspao na sastavne dijelove, stoga je ovo prilika da se razmotre Kršnjavijeve opaske prigodom nove restauracije
    skulpture.
</p>
