

<p>
    Donedavno zagubljena mramorna skulptura sa satirima koja se od 1857. godine nalazila u
    privatnoj kolekciji u Grazu, otkrivena je u Saloni vjerojatno tijekom 19. stoljeća. Riječ je vjerojatno o rimskoj
    kopiji nekog poznatog umjetničkog djela izrađenog u helenističkoj maniri. Premda na žalost ne raspolažemo
    podatcima o okolnostima nalaza indikativna je zajednička sudbina dviju salonitanskih skulptura vjerojatno istovremeno
    otkupljenih u Splitu da bi potom završile u privatnoj zbirci u Grazu.
</p>
<p>
    S obzirom da mramorni torzo imperatora koji je zajedno sa satirima dospio u privatnu zbirku
    pronađen u neposrednoj blizini salonitanskog foruma moguće je da s istog gradskog areala potječu i
    satiri. Prva arheološka iskopavanja početkom 19. stoljeća bila su na termalnom kompleksu sa sjeverne strane
    foruma i na teatru smještenom na zapadnoj strani u čijoj se blizini nalazio Dionizov odnosno Liberov hram.
    Patetična grupa trojice mladih satira okrutno stegnutih u smrtonosnom zagrljaju goleme
    zmije, vjerojatno je bila kultnog karaktera. Satiri su povezani s Dionizom, oni su njegovi sljedbenici, osuđeni na muku
    prikovani divovskim reptilom vjerojatno personifikacijom samog božanstva. Dramatično tjeskobni prikaz
    božanskog kažnjavanja često je tema obrađena u tragedijama. S Dionizovim kultom tijesno je povezana grčka satirska igra
    kojom se obično zaključivala trilogija. Euripid je satire povezao s odabranom mitskom građom u pridodanim
    satirskim igrama gdje je satire obično učinio robovima neke nemani te je na taj način kukavičluka i prepredenosti
    izražena drastična komika. U helenizmu dolazi do ponovnog oživljavanja satirske igre i popularnosti Euripidovih
    tema. Savršeni odraz te igre predstavlja salonitanska skulptura.
</p>
<p>
    Donedavno zagubljena mramorna skulptura sa satirima koja se od 1857. godine nalazila u
    privatnoj kolekciji u Grazu, otkrivena je u Saloni vjerojatno tijekom 19. stoljeća. Riječ je vjerojatno o rimskoj
    kopiji nekog poznatog umjetničkog djela izrađenog u helenističkoj maniri. Premda na žalost ne raspolažemo
    podatcima o okolnostima nalaza indikativna je zajednička sudbina dviju salonitanskih skulptura vjerojatno istovremeno
    otkupljenih u Splitu da bi potom završile u privatnoj zbirci u Grazu.
    S obzirom da mramorni torzo imperatora koji je zajedno sa satirima dospio u privatnu zbirku
    pronađen u neposrednoj blizini salonitanskog foruma moguće je da s istog gradskog areala potječu i
    satiri. Prva arheološka iskopavanja početkom 19. stoljeća bila su na termalnom kompleksu sa sjeverne strane
    foruma i na teatru smještenom na zapadnoj strani u čijoj se blizini nalazio Dionizov odnosno Liberov hram.
    Patetična grupa trojice mladih satira okrutno stegnutih u smrtonosnom zagrljaju goleme
    zmije, vjerojatno je bila kultnog karaktera. Satiri su povezani s Dionizom, oni su njegovi sljedbenici, osuđeni na muku
    prikovani divovskim reptilom vjerojatno personifikacijom samog božanstva. Dramatično tjeskobni prikaz
    božanskog kažnjavanja često je tema obrađena u tragedijama. S Dionizovim kultom tijesno je povezana grčka satirska igra
    kojom se obično zaključivala trilogija. Euripid je satire povezao s odabranom mitskom građom u pridodanim
    satirskim igrama gdje je satire obično učinio robovima neke nemani te je na taj način kukavičluka i prepredenosti
    izražena drastična komika. U helenizmu dolazi do ponovnog oživljavanja satirske igre i popularnosti Euripidovih
    tema. Savršeni odraz te igre predstavlja salonitanska skulptura.
</p>
