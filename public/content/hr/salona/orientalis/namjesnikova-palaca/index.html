<h1 class="hidden">Namjesnikova palača</h1>
<p>
    U istočnom predjelu grada, pokraj starog rimskog mosta ispod kojeg je tekao glavni riječni rukavac, nalazila se palača namjesnika provincije. 
</p>
<p>
    Gradska vila klasičnog tipa sa središnjim atrijem okruženim trijemovima i nizom prostorija podignuta je vjerojatno u 2. stoljeću i znatno je obnovljena za cara Dioklecijana. Najpoznatiji salonitanski mozaici s prikazima Orfeja, Apolona i Tritona ukrašavali su podove palače kao i oni s biljnim prepletima u velikoj svečanoj dvorani. Nad glavnim ulazom usmjerenim prema dekumanu koji je vodio u središte grada ističe na reljef Tihe Salonitane pokraj reljefnog prikaza Rome, zaštitnice Rimske Države.
</p>