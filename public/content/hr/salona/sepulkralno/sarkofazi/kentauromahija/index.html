<h1 class="hidden">Sarkofag s prikazom kentauromahije</h1>
<p>
    Stražnja stranica atičkog sarkofaga danas je uzidana u stubište renesansno-barokne palače De Caris (kasnije Geremia Zlendić) u Splitu s kraja 2. i početka 3. stoljeća. Na sarkofagu je prikazan motiv iz grčke mitologije, <em>kentauromahija</em>, koja prikazuje borbu Kentaura i Lapita, što je jedan od rijetkih primjera te teme u Dalmaciji. Kentauri su u grčkim mitovima fantastična bića, poluljudi – polukonji. Na svadbi lapitskoga kralja Piritoja pijani kentauri pokušali su oteti nevjestu Hipodamiju i druge lapitske žene. Došlo je do žestoke borbe i kentauri su bili pobijeđeni, a samo su se neki spasili bijegom. Ta borba simbolizira pobjedu Grka nad „barbarima“. 
</p>
<p>
    Temu središnjeg reljefnog prikaza kentauromahije na sarkofagu iz Salone čine dva kentaura koji se u dinamičnoj kompoziciji bore svaki s dvojicom Lapita. 
</p>